Zúzmaraváros hókotróit váratlanul érte a naptár szerint évente ismétlődő tél és a meteorológusok által napokkal ezelőtt megjósolt havazás. A havazás még most is folyamatosan tart, és a letakarított utakat is újra belepi. Egy játékbeli óra alatt 10 cm hó hullik minden útra.
A város autói a 25 cm-nél mélyebb hóban elakadnak, az ennél vékonyabb hórétegben még tudnak közlekedni. Azonban, ha egy órán belül 15 autó egymás után letapossa a havat, azaz átmegy az adott útszakaszon a megadott egy óra alatt, az adott útszakasz jégpáncéllá válik, és az autók elkezdenek rajta csúszkálni. Ez azt jelenti, hogy 20 %-os valószínűséggel kicsúsznak. A kicsúszás azt jelenti, hogy ha van előtte autó, akkor annak nekicsúszik. Ha nincs előtte autó, akkor csak annyi történik, hogy előrébb kerül az úton 10 méterrel. Ha két autó összecsúszik, az adott sáv járhatatlanná válik. Egy összecsúszást követően, az autók nem tudnak mozogni. A baleset után fél óra elteltével egy autómentő elszállítja az autókat a sofőr lakására, innen újra tud mozogni az autó. Az autómentő nem játékbeli karakter, az elszállítás varázslatosan történik. Az elszállítás után az adott útszakasz újra járhatóvá válik. A hó a nem járható utakon is ugyanúgy esik. Az autókkal a sofőrök a lakásuk és a munkahelyük között közlekednek, és mindig a legrövidebb járható úton próbálnak eljutni a céljukhoz. A városban a közlekedés mindenhol azonos sebességű, a távolságban legrövidebb út megegyezik a hosszban legrövidebbel.
A városban buszok is járnak, amelyeknek (járattól függően) két végállomás között kell minél többször megfordulniuk. A két végállomás között a buszok a lehető legrövidebb járható úton haladnak. Ha azonban egy buszba egy autó vagy egy másik busz belecsúszik, a busz egy óra hosszan mozgásképtelenné válik. Ezt követően a buszt megjavítják a helyszínen és újra tud közlekedni, folytatja a korábban megkezdett újtát. Egy fordulónak az számít, ha a busz érint egy végállomást, tehát egy oda-vissza út az két fordulónak számít.
A játékot kétfajta játékos játssza: buszvezetők és takarítók, és mindkét fajtából több játékos is lehet egyszerre a játékban. A buszvezetők csak a buszokat irányíthatják. A takarítok csak a hókotrókat irányíthatják. A buszvezetők célja, hogy a játék ideje alatt minél több fordulót tudjanak a buszaikkal megtenni. Egy buszvezetőnek egyszerre csak egy busza lehet. A játék teljes folyama alatt az adott járatot kell végeznie, játék közben nem válthat másik járatra. A takarítók a hókotrókat irányítják, cserélgetik a fejeket és vásárolják a segédeszközöket. Nekik kezdetben csak egy hányó fejes vagy egy jégtörő fejes hókotró áll rendelkezésükre, de később újabb fejek és újabb hókotrók is vásárolhatók.
Kezdetben a buszvezetők az egyik végállomásról indulnak. Kezdetben a hókotrók egy bázisról indulnak.
Az utak több sávosak is lehetnek, minimum egy (nulla sávos út nincs, mivel akkor nincs út), maximum 3 (Magyarországon ezt szoktuk meg). Ezeken az utakon felgyűlő hó és jég eltávolítására alkalmazzuk a hókotrókat, akiknek a munkája ezek eltávolítása. Ezek egyszerre egy sávot takarítanak le, amint egy sáv megnyílik, a többi még járhatatlanról átmennek az autósok a megtisztítottba. A szembe sávból nem jönnek át az időjárási körülmények miatt, mindenki biztonságosabban közlekedik. Az utak nem csak egy szintben léteznek, előfordulhat híd vagy alagút is, az alagútnak különlegessége, hogy nincs benne hó, mivel az fedett. A kereszteződésekben pedig nem csak négy, hanem akár több út is találkozhat. A kereszteződésekben nem gyűlik fel a hó vagy a jég a gyakran járó autók miatt, csak vékonyabb hóréteg képes felhalmozódni. A hókotróknak a funkcióit lehet változtatni a ráhelyezett fej változtatásával. Söprő fej: jobb oldalra hányja a havat, ha van a hókotró sávjától jobbra sáv, akkor abba, ha nincs, akkor az útszélére söpri. Hányó fej: a havat egyenesen az út szélére hányja, így nem növekszik a mellette lévő sávokban a hó, viszont drágább (árakról még később lesz szó). Ezek csak a havat takarítják el, de a jéggel nem foglalkoznak, arra a következők vannak. Jégtörő fej: habár feltöri a jeget, de nem takarítja el azt, vagyis ugyanabban a sávban marad, így egy arra járó hókotrónak még el kell majd takarítania a jégdarabokat. Sószóró: a kiszórt só egy fél óra után elolvasztja a havat és a jeget is, és nem kell eltakarítani őket, viszont a sót újra kell tölteni, és várni kell a szórástól az olvadásig egy hó- és jégmennyiségtől függő időhosszt. Sárkányfej: gyakorlatilag egy lángszóró, funkcióiban hasonlít egy sószóróra, de nem kell várni a hatására, és só helyett biokerozin kell bele tölteni. A hókotró minden letisztított útszakaszért pénzjutalomban részesül, ebből az összegből tudja újra feltölteni a készleteit és új eszközöket vásárolni. Ilyenek a fejek, ezek árai: Söprő – 100, Hányó – 200, Jégtörő – 300, Sószóró – 400, Sárkány – 500, illetve a sószóróba a só – 50, és a sárkányba a biokerozin – 100. Amennyiben ezek elfogynak, akkor abbahagyja a takarítást a hókotró, és cserélni kell a fejet. A hókotró állapota a hirtelen szokatlanul sok használattól, ezek miatt a szélsőséges időjárási viszonyok miatt rohamosan romlik, míg el nem romlik, minden letakarított út után kap 50-et, és egyet romlik a hókotró, amíg el nem éri a nullát, kezdetben 50 életereje van, amikor kell vásárolnunk egy újat, ennek az ára – 1000.
